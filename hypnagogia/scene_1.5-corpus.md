@gladius @valoris @vortis

# Kvártélyotokban, szűk órával éjfél előtt

_Kedves corpus, tisztelt ifjú inkvizítorok!_

_A hosszúra nyúlt kihallgatás után visszavonultok lakrészetekbe._
_Ha fáradtságotok ellenére még diskurálni akartok alvás előtt / helyett, itt beszélhettek egymással. Az is jó, ha pihentek és élvezitek végre a csend és privátszféra ritka óráit a Fellegvárban. Sergio mester, az eretnek prédikátor elfogása mindenesetre izgatottsággal tölt el mindannyiótokat. Vajon ezekben a percekben épp tart a kínvallatása? Mit fognak kiszedni belőle? És mik voltak azok a különös szavak amiket harsogott a pulpituson? Erős és baljós érzésetek van, hogy még nektek sem lett volna szabad hallanotok._

_Amíg további parancs nem érkezik, egy mesélői tanács: a történetben nagy események vannak kibontakozóban, láthatatlan erők összecsapását érzékelitek a színfalak mögött amiknek ti mintha csak bábjai lennétek, amiket ezek az erők mozgatnak. Folyamatosan kaptok külön-külön is clue-kat, érzékeltek egyénileg dolgokat, amiket ha megtartotok magatoknak, rosszabb helyzetben lesztek, mintha megosztanátok azzal a társatokkal vagy azokkal a feljebbvalóitokkal, akiknek bizalmat szavaztok. Hasonlóan, követhetitek a parancsok utasításait és lehettek jó inkvizítorok, de cselekedhettek a saját szakállatokra is bármikor. Ha ilyesmire adnátok a fejeteket, írhattok privátban is egymásnak vagy külön nekem, de a mesélő mindig legyen rajta, és a tettek mindig csak az adott jelenet időrendjébe férhetnek bele._

Jelenleg éjszaka van, szűk órával éjfél előtt.
Valamiért az az érzésetek, hosszú lesz még ez az éj.

### Valoris:

A kvártélyunkba érve amikor társaimmal már csak magunk vagyunk, magam elé révedve mintha csak gondolkoznék suttogva így szólok:
"vajon miért tétovázott Praetor Oculus a rajtaütésnél? Mintha tétlensége szándékos lett volna.. És vajon mit jelentettek a hazug próféta szavai? ..a második gyermek eljövetele, régi Istenek a falakon túl... új apokalipszis...?! Mennyire lehet romlott a falakon túli világ ha a mételye a falon belül is képes fertőzni...?!"

### Vortis:

Meggyőződök róla, hogy valóban csak Valoris és Gladius hallhatja amit mondok, és a társaimhoz közelebb húzódva, folytott hangon szólok mélyen Valoris szemébe nézve:
"Miért figyelnénk a bűnös elméből fakadó balga szóra? Az Úr igazsága nem a bolondok ajkán lakozik.
Ami sokkal jobbban aggaszt, hogy nem tudom, miféle játékot űzöl. Én nem láttam jelét a Praetor tétlenségének."
Egyre ingerültebb hangnemben folytatom, de mindvégig próbálom visszafogni az érzelmeimet és a hangerőt:
"Kérlek azonban, magyarázd el, miért fedted fel magad idejekorán. Veszélybe sodortad a küldetést és veszélybe sodortál minket is. Ha az Úr nem segít meg minket most könnyen lehet, hogy a prédikátor az utcákat járná, szavaival tovább terjesztve a fekélyt, ránk pedig még sötétebben vetülne a gyanakvás árnyéka. Sajnos azt kell mondanom, hogy nem alaptalanul. Mi történt valójában?"

### Interlude:

Miután a vacsoraidőt az Asmodeus Kapunál töltöttétek és farkaséhesek vagytok, Gladius közben magára vállalta a feladatot míg Valoris és Vortis folytott vitába keveredik, és elszaladt az immár sötét nagycsarnok kantinjába kicsempészni egy kis kétszersültet a corpusnak így az éjszakai órán, ami bocsánatos bűnnek számít. Most izgatottan suttogva meséli amit ezen a rövid kitérőn tapasztalt: nagy a mozgolódás, találkozott a 328-asok több, hasonlóan éhes légiósával a fáklyák alatt. Izgatottan meséli, mindenféle szóbeszédek járják: _"Sergio mester kínvallatása most is zajlik, mindenképpen eretnek volt, de az Ellenállás már biztosra mondhatóan a Fellegvárba is beszivárgott és az Inkvizíció tagjai között is felüthette a fejét, és pihenjetek ameddig lehet, mert rajtaütést terveznek a házánál hajnalban vagy még talán ma éjjel, ki tudja mekkora haderőt vezényelnek ki"._
