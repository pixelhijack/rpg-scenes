@oculus @valoris @vortis @excilio @gladius

# Praetor Oculus szobájában

Mikor beléptek Praetor Oculus szobájába, ő a nagy tölgyfa asztala mögött ül és mélyen szemetekbe néz. Rövid biccentéssel nyugtázza érkezteteket. Amikor szátok nyílna, csak annyit mond: "Mindenkit megvárunk, addig állj oda."

A szoba puritán és funcktionális, hűen tükrözi személyiségét, rangját és az inkvizítorok fegyelmezett, céltudatos életmódját. Nem túl nagy, éppen elfér benne a szükséges felszerelése és bútorzat. A szoba falait vastag, simára csiszolt szürke kő borítja, amelyből a Fellegvár falait is emelték. Nincs rajtuk díszítés vagy színes szövetek; a legközelebbi ablakot csak egy egyszerű, sötét posztófüggöny borítja, amit ritkán húznak el, mert a helyiség belső természete inkább szolgálja a gondolkodást és koncentrációt, mint a kilátást.

A központi elem egy masszív, öreg tölgyfa asztal, amely a szoba közepén helyezkedik el, pontosan szemben a bejárattal. Az asztal erős és kopott, rajta a mindennapos használat nyomai láthatók – mély karcolások és kopások, amelyek a sokéves munkát tanúsítják. Kézzel készített, egyszerű, de megbízható darab, amelyet valószínűleg évtizedekkel ezelőtt faragtak és lakkoztak, bár a fényes felületet már régen felváltotta a matt patina. Az asztalon nincsenek felesleges tárgyak; egy tintásüveg, pár pergamentekercs, egy kis bronztálka tollakkal és egyetlen fémtűkkel díszített szigorú pecsét található rajta. Az asztal mögött egy egyszerű, magas támlás szék áll, fa szerkezetén fekete bőrből készült párna.

A szobában egyetlen szekrény áll a fal mellett, amelyben Oculus páncélját, kardját és hivatalos öltözetét tartja. Ez a szekrény is puritán, egyszerű, súlyos zárja van, jelezve, hogy itt fontos és szent dolgokat őriznek. A fal mellett egy kis polc sorakozik, rajta néhány pecséttel lezárt irattekercs és kevés olvasmány, amely inkább filozófiai és vallási művekből áll.

A szoba egyetlen további bútordarabja egy kis fapad az ajtó mellett, ahol látogatók vagy beosztottak ülhetnek le. A pad kőből készült lábazata hidegen és mereven hat, éppúgy mint a helyiség atmoszférája.

A padlót egyszerű, sima kőlapok borítják, amelyek ugyanazon kőbányából származnak, mint a várfalak, és alig puhítja meg egy halvány, elnyűtt gyapjúszőnyeg, amely csupán praktikus célt szolgál: tompítja a lépteket, de nem vonja el a figyelmet semmi díszesebb. A szoba világítása szinte már komor, csak néhány vaskos gyertyatartó biztosít fényt az asztal körül, amelyek tompán pislákolnak a halvány délutáni fény mellett.

Ez a szoba tökéletesen illeszkedik Oculus karakteréhez: egyszerű, funkcionális, zavaró fényűzés nélkül. Minden eleme azt sugallja, hogy a helyiség nem a kényelemről, hanem a feladat végrehajtásáról szól.

Mikor mindannyian megérkeztetek, Oculus maga elé helyezi az egyik pergamenst és tintába mártja írótollát, majd felteszi a nyitó kérdést, szavai gúnytól mentesek, de elégedettséget távolról sem véltek felfedezni:
"Kíváncsiam várom beszámolód, kezdd is azzal, hogy szerinted milyen célból vezényeltek minket az Asmodeus Kapu agórájára?"

És ezt, mindannyiótok beszámolójához várja.

## Beléptek Oculus szobájába

Miután feltűnően hosszúra nyúló szöszmötölés után előkerültök a lakrészetekből és némán, szemlesütve libasorban besomfordáltok Praetor Oculus szobájába, ő már a nagy tölgyfa asztala mögött ül, és komor türelmetlenséggel az arcotok fürkészi. Mellette, jóval szelídebb tekintettel Domus Excilio áll szerény árnyként, fáradtan, a szokásostól kissé még öregesebben, épp előttetek érkezett ő is kíváncsian a hosszú nap történéseire.

Mikor mindannyian beléptetek és Gladius behúzza az ajtót, Oculus maga elé helyezi az egyik pergament és tintába mártja írótollát, majd felteszi a nyitó kérdést, szavai gúnytól mentesek, de elégedettséget távolról sem véltek felfedezni:
"Kíváncsiam várom beszámolód, kezdd is azzal, hogy szerinted milyen célból vezényeltek minket az Asmodeus Kapu agórájára?" - szemét rátok szegezi, de nem derül ki, melyikőtökre is néz. Gladius a csizmáját bámulja, Vortis pedig feltűnően oldalra rátok és némán próbálja jelezni, kezdje el bárki más csak ne ő.

Mit mondotok?

És ezt, mindannyiótok beszámolójához várja.

@oculus

### Praetor Oculus gondolatai:

Már 20 másodperce várom, hogy bármelyikük neki kezdjen. Nem szabad felfednem arcomon az érzelmeket, de egyre csalódottabb vagyok. Ez lenne az én csapatom? Milyen titkos láng ég a két testvérben, a szemétdomb bűzös-vizes pernyét eregető tüze?
Hát ezt érdemlem én? Engem a Külső Körbe várnak, erre felsülünk a kapunál majd itt teketóriáznak. Nincs erre időm.

Már nyitom a szám, de gyorsan be is csukom.
Nem veszthetem el türelmem, nem láthatják. Főleg Domus Excilio előtt.
Az arcom, vissza kell csinálnom a tekintetem. Remlem nem vették észre.
[Ezt az arc változást kommunikálhatod a többieknek, ha figyeltek]

Már megint magammal foglalkozom, de most velük kell.

A tanulságok órája következik. Ez most egy lehetőség nekik. Várok még pár percet, nekik kell összeszedniük a bátorságukat és megtalálni kezdeményező készségüket. Minél hosszabban várunk, annál kínosabb, és annál mélyebb nyomot fog hagyni abban, aki rászedi magát, hogy belekezdjen.

Még egy perc. Ennyit várok még. Nekik úgyis végtelennek tűnik. Viszont utána lehet, hogy Domus Excilio fel akarja oldani a helyzetet, de nekem kell vezető szerepben maradnom. Egy perc múlva felszólítom Gladiust.

@oculus @excilio @valoris @vortis @gladius

## Praetor Oculus felmordul

A szobában szinte jéggé fagynak a pillanatok, csak a sarokban álló inga halk, fémes kattogását lehet hallani: egy perc néma csend telik el, mialatt Vortis és Valoris oldalra pillantgat egymásra, Gladius pedig mereven a csizmáját nézi. Az este sötétsége egyre mélyebb árnyakat rajzol a Praetor szobájának falára.

Praetor Oculus arcán drámai változások cserélgetik helyüket: magára erőltetett türelmetlen nyugalmát egyre egyértelműbb csalódottság és felindultság veszi át ahogy várakoztok. Szinte arcára íródik, hogy erre nincs ideje, ennél többet várna el corpusától, hiszen őt is várják feljebbvalói a Külső Körben a jelentésével, mialatt Sergio-t kihallgatják. Ez a tanulságok órája, ez egy lehetőség az ifjaknak, ahol a hallgatás szinte egyenértékű a felelősség fel nem vállalásával.

Domus Excilio áthelyezi testsúlyát a másik lábára és csendben köhint.
Praetor Oculus ekkorra veszti el türelmét és Valorisra szegezett tekintettel, visszafojtott indulattól recsegő hangon így szól:

"VALORIS! Lépj előre és kezdd, onnantól, hogy elindultunk lefelé az Asmodeus-kapuhoz! Vortis és Gladius folytassa!"

## Valoris:

Határozottan előre lépek és higgadtan bár az események hatására még mindig feldúltan előadom mondandómat:

Miután elvegyültünk a szentségtelen tömegben már suttogtak az inkvizíció jelenlétéről és a tétlenkedésnek hála nyíltan nekünk támadtak. Azt tettük, amit kellett és az Ő segedelmével győzelmet arattunk.

## Gladius:

- Amikor elindultunk, röviden egyeztettünk a Légió Centuriójával, de látszott, hogy pontosan értette a feladatot. Mielőtt megérkeztünk volna a térre, jó pár utcával korábban, a Légió leszakadt tőlünk a tervnek megfelelően a környező utcákat biztosították és várták a jelünket.

Alig észrevehetően a hangom itt-ott megremeg, de ez nem köthető egy-egy eseményhez a leírásban, inkább egy általános feszültség a Preatort övező tiszteletet parancsoló és félelmet keltő aurának köszönhetően.

- Mikor megérkeztünk szétváltunk, hogy körbevehessük a pulpitust és kevesebb feltűnést keltsünk. Próbáltunk előre furakodni, de ahogy közeledtem az emberek egyre inkább egy hatalmas húsmasszából készült fallá áltak össze, nem lehetett közelebb kerülni.

Egy fél pillanatra megtorpan a beszámolóm, mérlegelve az eseményeket.

- Valorisnak igaza van, valóban súgdolóztak az emberek, de én nem az inkvizícióról hallottam őket összesúgni, hanem egy gyülekezést emlegettek mellettem, a "mester" házában akartak gyülekezni ezek a hitetlenek ma este.

A hangom eddigre már megszilárdul, a feszültségnek eddigre már nincs jele, tekintetem kissé üvegessé válik, ahogy próbálom felidézni az eseményeket.

- Valoris jelt adott és kitört a káosz. Megindultunk a pulpitus felé az emberáradat ellen, akik csak menekülni akartak a térről, de reménytelen vállalkozás volt. Kis híján engem is elsodortak. A zűrzavarban szem elől tévesztettem a prédikátort, mire elült a por azonban elkapták az eretneket.

Ismét egy rövid hallgatás következik, majd félszegen folytatom. A bizonytalanság most csöpög viszont minden szavamból.

- Bár nem így terveztük, de a legfontosabb feladatunkat elvégeztük és a szónokot elfogtuk. Sajnálatos a sok áldozat, de haláluk nem hiábavaló, Déia biztonságát segíti elő.

## Oculus:

Praetor Oculus figyelmesen hallgatja a mondottakat. Nem egy teljes leiratot készít, de jegyzetel írótollával az előtte lévő pergamenre, és tekintetét még írás közben is többnyire a jelentést tevőn tartva. A beszéd közben többször is bátorítóan bólint fejével, talán ellensúlyozandó a kissé feszült arcvonásait.

Ahogy egymás után befejezitek, úgy vándorol tekintete a következő emberre. Ami most éppen Vortisra érkezett.

## Vortis:

A hallgatás végtelenül kínos pillanataiban egyre csak őrlödök. Mit mondhatnék? Mit kellene mondanom? Mivel vágom el magamat örökre az előremeneteltől? Mivel segíthetek testvéremnek, barátaimnak? Mi történt egyáltalán?
Az elmém, mint egy vihartépte karavella hánykolódik a súlyos gondolatok tengerén.
A csend megtörtével sikerül belekapaszkodnom társaim szavaiba és rendeznem a gondolataimat.

Amikor rám kerül a sor, magabiztosságot magamraerőltetve kezdem:

"A kaput elhagyva példátlan tömeg fogadott minket a téren. Amint azonosítottuk a gócpontját a tervek szerint kicsit elszakadtunk egymástól, hogy közrefoghassuk a szentségtelen egyént."

Kis hezitálással folytatom:

"A sokadalom közé vegyülve rögtön éreztem, hogy átlátnak rajtunk. Összenézések, mutogatások övezték rövid utunkat.
Amire megpillantottam azt a véresszájú eretneket már láthatóan összezárt a csűrhe előttem. Ekkor szabadult el a pokol, én pedig minden erőmmel azon voltam, hogy az emberáradattal szemben megtudjam közelíteni a pulpitust, bár magát a prédikátort ekkorra már szem elől tévesztettem a zűrzavarban. Amire keservesen elverekedtem magam a célomig a szószék már darabokra tört, az istenkáromlónak pedig már semmi nyomát nem láttam."

Rövid hallgatás után hozzáteszem:

"Tisztelendő Atyám! Ha szabad megjegyeznem:
Úgy vélem súlyosan alábecsültük őket. Könnyedén kiszúrhatták, hogy félszáz ember jelenik meg a környéken. Nem lepne meg, ha kiderülne, hogy megfigyelőik is voltak a kapuinknál. Örülök, hogy a Szent Atya kegyelméből végül sikeült kézrekerítenünk azt a szentségtörőt, és bízom benne, hogy le tudjuk vonni a megfelelő tanulságokat."

## A jelenet lezárul

Talán még sosem érződött ilyen hosszúnak pár pillanat.

Vortis szavai még színtelen hangon konganak a szoba sötétjében, Valoris és Gladius már engedett feszes, aggódó vigyázzállásából, a fáradtság egyszerre hullik mindenkire és közös érzésként oldja kissé a kínos percet.

Praetor Oculus lezárva az elmondottakat hangosan és kedvetlenül "köszönöm, lelépni"-t mordul, mivel számára még nem ért véget az este, Naevius Columella, a légió sixtusa őt még várja a corpus nevében egy hasonló, összefoglaló jelentésre, így elküldi pihenésre a többieket. A nyíló ajtón belépő szobainas pedig az öreg Domus Excilio-nak jelzi halkan, illedelmesen, már-már szégyenkezve, hogy ily kései órán is várják feloldozási szolgálatra a gyóntatófülkéknél.

Valoris, Vortis és Gladius leszegett fejjel egymás után somfordálnak ki az ajtón és veszik az utat kimerülten lakrészük felé.

Praetor Oculus és Domus Excilio pedig két irányba távozik a sötét folyosón.
